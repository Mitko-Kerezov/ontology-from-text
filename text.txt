Съществува ли по-добър десерт в чантичката за обяд от вкусния, сочен портокал със сладкия си и в същото време остър вкус, и със своята лесно обелваща се, но предпазна за самия него обвивка? По същество, кръстоска между помело (citrus maxima, което някога е било много по-известно сред цитрусовите плодове) и мандарина, в научен смисъл портокалът се счита като вид плод от рода на боровинки, малини, ягоди, къпини и шипки. Той е съставен от люспи разделящи го на отделни части наречени плодници, заобиколени от жилава, леко надупчена обвивка, която има високо-хранителни качества колкото и тези на самия плод.

Предполага се, че портокалът е бил отглеждан първо в Югоизточна Азия. В Япония портокалите са познати като сацумас (satsumas), а мандарините (citrus reticulata) са били култивирани в Европа (макар, че те са малко по-различен сорт портокали). Най-ранните портокали за които има сведения (т.е. сладките портокали), са били отглеждани в Сицилия, Калабрия и южна Испания през 1525 г. В днешно време продукцията им е най-голяма в държавите: Съединените Щати, Испания, Китай, Мексико, Турция и Южна Африка, а износ се прави от Китай, Бразилия и Мексико.

Портокаловите дървета растат на височина 9 метра в субтропиците, където има много вода, слънчева светлина и топлина, което е и причина южните и западните щати като Калифорния и Флорида да са известни със своите портокали. Макар че портокалите могат да виреят и на хладни температури, сланата би могла да им навреди, а сериозното измръзване може да ги унищожи. Портокаловите дървета растат средно на около 9 метра височина и имат лъскави, вечнозелени листа. Някои сортове са горчиви, но най-известните сортове са сладки и стават както за директна консумация, така и за изстискването им на сок, ползването на настърганата им кора за аромат, приготвянето на мармалад (от кората) и ликьор.

С какво са полезни портокалите за нас?

ПОЛЗИ ЗА ЗДРАВЕТО
Не е изненадващо, че най-голямата хранително-притегателна сила на портокала е неговото съдържание на витамин С. Една чаша сок съдържа 165% от препоръчителната дневна доза. Това е важно при предпазване от микроби предизвикващи настинки и грип, както и изграждане устойчивостта на тялото срещу инфекции. Заедно с витамин С идват множество антиоксиданти, които пречистват свободните радикали в кръвта. Калият е важна съставка на клетката и течностите в тялото, която спомага за контролиране на сърдечната честота и на кръвното налягане.

Освен, че помага в развитието на здрави кости и зъби, калцият в портокалите  също спомага на кръвоносните съдове да разнесат кръвта из тялото и участва в освобождаването на хормони и ензими, които влияят благоприятно върху почти всяка жизненоважна функция в организма.

В портокалите има твърде много витамини от В групата, които превръщат храната в енергия. Фолиевата киселина (Витамин B9) помага на тялото да развива здрави червени кръвни тела, да ги разделя правилно и да спомогне за предотвратяването на дефекти на невралната тръба. Тиаминът – Витамин В1 (наречен така, тъй като е първият открит В витамин) – е познат като „антистресов“ витамин поради способността му да укрепва имунната система и засилва способността на организма да се справя със стреса. Пиридоксинът, известен като Витамин В6, помага на тялото да произвежда невротрансмитери, които изпращат до нервните клетки сигнали жизненоважни за нормалната функция на мозъка и неговото развитие. Витамин В6 също е необходим за произвеждане хормоните на настроение – серотонин и норепинефрин, както и на регулаторът на човешкия биочасовник, мелатонин.

Естествено-образуващите се фитохимикали – съединения в храните с ползи за здравето – са много важна съставка в портокалите. Флавоноидите са добър пример за това и по-специално, бетакаротините: зеаксантин, лутеин, антоцианин и хидроксиканелената киселина, които се намират в големи количества в портокалите. Нарингенинът е друг такъв флавоноид, за който изследванията показват че е супер антиоксидант, борещ се с възпаленията и спомагащ за регулирането на имунната система. Витамин А е важен флавоноид в портокалите и много полезен за тялото поради способността си да поддържа здрави слузните мембрани и кожата, и да предпазва от очни болести, като например макулна дегенерация и перде.

Съдържанието на фибри, познато като пектин, е всъщност лаксатив, което прави портокалите чудесна храна за поддържане на теглото, като в същото време спомага за прочистването на дебелото черво и регулиране на функцията му. Той способства за снижаването на холестерола като предпазва от наслагването на токсини в дебелото черво, а изследвания показват, че дори намаля вероятността да развиете рак на дебелото черво.

Корите на портокала също съдържат витамин С: 63% от дневната стойност на всеки 28 грама. Семето, от което можете да намерите поне едно или две във всяко разделение, е изпълнено с етерични масла. Сокът разбира се, има безспорно своята собствена репутация като високо хранителен: една чаша портокалов сок дава 207% от дневната доза на витамин С, както и в големи дози калий, фолиева киселина и тиамин.

Консумацията на портокали обаче трябва да е с мярка, тъй като те съдържат и фруктоза, която може да навреди на здравето ако се приема в прекомерни количества.

Хранителна Информация за Портокала
Размер на Порцията: Една (1) чаша от портокалови парчета (165 грама)

Една Порция съдържа: Калории 81, Въглехидрати 21 гр, Захар 14 гр, Фибри 4 гр, Протеин 2 гр.
С какво са полезни портокалите за нас?

ПРОУЧВАНИЯ НАПРАВЕНИ ВЪРХУ ПОРТОКАЛИТЕ
Ефектът на хесперидина – флавоноид в портокалите – беше проучван в рандомизирано, контролирано и същевременно кръстосано изследване и бе открито, че значително намалява диастоличното кръвно налягане след консумацията на портокалов сок в продължение на четири седмици. При здрави, леко пълни мъже на средна възраст бе открито, че портокаловият сок е намалил диастоличното налягане при редовна консумация, и е увеличил реактивността на микросъдовете1 (малките съдове на сърцето) постпрандиално (прием след храна).

Уникален клас флавоноиди – полиметокси флавони (ПМФ) – съществуват почти изключително в цитрусовите плодове и по-специално в кората на сладките портокали. Петнадесет от тези флавоноиди били изолирани от екстракта получен от кората на сладкия портокал2, за да се проследи тяхната биологична дейност. Някои ПМФ, показали умерена противоракова дейност, а други са проявили силен подтискащ ефект върху разпространението на рак и са предизвикали апоптоза, програмирана смърт на ракови клетки на гърдата3.

С какво са полезни портокалите за нас?

ИНТЕРЕСНИ ФАКТИ ЗА ПОРТОКАЛИТЕ
Текстове споменаващи сладки портокали датират от 1472 година, когато търговец от Савона, Италия изпратил сметка на клиент за продажбата на 1000 сладки портокала. Генуа и Венеция – две важни независими в ранните векове пристанища – са служили за търговски връзки по море между Италия, Палестина, Арабия и Индия, което им е струвало скъпо, но пък за сметка на това са отворили път за търговията и вноса на нови далеко-източни открития в края на 15-ти век, включително и това на портокали.

ОБОБЩЕНИЕ
Очакваното заключение е, че портокалите са полезни и че витамин С, който те съдържат може да помогне за предотвратяването на настинки и грип. Но има и много други полезни за здравето съставки, които се намират в тези жилави, обли плодове.

Удивителната антиоксидантна сила на портокалите е важна за освобождаването на организма от образуването на вредните свободни радикали. Освен витамин А и В6, фолиева киселина, тиамин, пироксидин и калий, и флавоноидите като бета каротини, зеаксантин, лутеин, антоцианин и хидроксиканелената киселина, правят портокалните повече от сочна следобедна закуска.